# „გირჩის ციფრული პოლისის“ აპლიკაციის ლოგიკა
## I. საბაზისო ფილოსოფია
აპლიკაციის მთავარი მიზანია, იყოს არა უბრალოდ პარტიული ინსტრუმენტი, არამედ თავისუფალი საზოგადოების პროტოტიპი. ის ქმნის დეცენტრალიზებულ, თვითმმართველ ქსელს, სადაც გადაწყვეტილებები მიიღება ქვემოდან ზემოთ და საზოგადოება სწავლობს ცხოვრებას სახელმწიფოს გარეშე, მაგრამ წესრიგით.
## II. მომხმარებლის როლები და სტატუსები
სისტემაში არსებობს მომხმარებლის 3 ძირითადი როლი და 2 სტატუსი:
როლები:
- დაუდასტურებელი მომხმარებელი: ახლად დარეგისტრირებული პირი, რომელსაც არ გაუვლია ვერიფიკაცია. მისი ფუნქციები შეზღუდულია.
- GeDer (ჯედერი): GeD-ის ვერიფიცირებული მფლობელი. ის არის სისტემის ბირთვი. შეუძლია ხმის მიცემა, „თავდებად“ დადგომა და ლიდერად არჩევა.
- თავდებით დადასტურებული მხარდამჭერი: მომხმარებელი, რომელსაც GeD არ აქვს, მაგრამ მასზე პასუხისმგებლობა აიღო კონკრეტულმა ჯედერმა („თავდებმა“). ის იღებს ხმის მიცემის უფლებას და ხდება თემის სრულფასოვანი წევრი.
- სტატუსები (როგორც ჯედერისთვის, ისე მხარდამჭერისთვის):
- პასიური წევრი: ადამიანი, რომელიც რეგისტრაციისას ადასტურებს, რომ იზიარებს გირჩის კონსტიტუციას და მზად არის, მონაწილეობა მიიღოს არჩევნებში.
- აქტიური წევრი: წევრი, რომელიც დამატებით აცხადებს მზაობას, საჯაროდ გამოხატოს საკუთარი პოზიცია. მხოლოდ აქტიურ წევრს შეუძლია გახდეს ათისთავი.
## III. მომხმარებლის გზა (User Journey)
### ნაბიჯი 1: რეგისტრაცია და ვერიფიკაცია
- მომხმარებელი რეგისტრირდება ტელეფონის ნომრით, რომელიც გადის სავალდებულო ვერიფიკაციას.
- უნიკალურობის დასადასტურებლად, სისტემა ითხოვს პირად ნომერს.
- დუბლიკატებისა და ფეიკებისგან დასაცავად, აპლიკაცია აანალიზებს მოწყობილობის უნიკალურ ნიშნებს.
- თუ მომხმარებელი აცხადებს, რომ არის GeDer, აპლიკაცია ამოწმებს ამას GeD-ის ბაზასთან.
### ნაბიჯი 2: ადაპტაცია და სოციალური კონტრაქტი (Onboarding)
- რეგისტრაციის შემდეგ, აპლიკაცია სვამს კითხვას: „რატომ უერთდებით ჩვენს საზოგადოებას?“.
- მომხმარებელს ეძლევა არჩევანი, განსაზღვროს თავისი ჩართულობის დონე:
- პასიური წევრი: „მზად ვარ, მივიღო მონაწილეობა არჩევნებში“.
- აქტიური წევრი: „მზად ვარ, საჯაროდ გამოვხატო ჩემი პოზიცია“.
- მომხმარებელი სავალდებულოდ უნდა დაეთანხმოს გირჩის კონსტიტუციას.
### ნაბიჯი 3: თემის პოვნა და გაწევრიანება
- აპლიკაცია ტერიტორიული პრინციპით (საარჩევნო უბანი/ოლქი) ავტომატურად განათავსებს მომხმარებელს რუკაზე.
- თუ მომხმარებელი ჯედერია: მას შეუძლია, გაწევრიანდეს მის ტერიტორიაზე არსებულ რომელიმე „ათეულში“ ან, თუ საკმარისი ხალხია, დააარსოს ახალი. ათისთავის მოვალეობაა, დაეხმაროს ახალ ჯედერს ინტეგრაციაში.
- თუ მომხმარებელი მხარდამჭერია: ის ვერ გაწევრიანდება თემში „თავდების“ გარეშე. აპლიკაცია მას უჩვენებს მის ტერიტორიაზე მყოფ ჯედერებს, რომლებსაც შეუძლია დაუკავშირდეს. ჯედერი იყენებს თავის „ენდორსმენტის ლიმიტს“ (მაგ. 5-10 კაცი) და თავდებად უდგება მხარდამჭერს. ამის შემდეგ მხარდამჭერი ხდება თემის სრულუფლებიანი წევრი.
### ნაბიჯი 4: მონაწილეობა და მმართველობა
- არჩევნები: თემის წევრები (ჯედერები და თავდებით დადასტურებული მხარდამჭერები) პირდაპირი კენჭისყრით ირჩევენ ათისთავს. კანდიდატი აუცილებლად უნდა იყოს აქტიური წევრი.
- იერარქია: 5 ათისთავი საკუთარი რიგებიდან ირჩევს ორმოცდაათისთავს; 10 ასისთავი ირჩევს ათასისთავს და ა.შ..
- წარმომადგენლობა: ათასისთავები ავტომატურად ხდებიან სათათბიროს მოწვეული წევრები, GeD-ების რაოდენობის მიუხედავად.
- საპარლამენტო არჩევნები: პარტიის საპარლამენტო სიის არჩევის წესი რჩება უცვლელი — ყველა ჯედერი ირჩევს მას კონსტიტუციის მიხედვით.
### ნაბიჯი 5: თემის ძალაუფლების გამოყენება
- SOS სისტემა:
- მომხმარებელი აჭერს SOS ღილაკს უსამართლობის შემთხვევაში.
- მორალური ფილტრი: აპლიკაცია სვამს მაიდენიფიცირებელ კითხვას, მაგ: „ხართ თუ არა პატიოსანი, მშრომელი ადამიანი, რომელიც გახდა უსამართლობის მსხვერპლი?“.
- სიგნალი პირველ რიგში მიდის ადგილობრივ ათისთავთან, რომელიც ამოწმებს ინფორმაციის რეალურობას და ადასტურებს მას.
- დადასტურების შემდეგ სიგნალი ძლიერდება და ვრცელდება მთელ ქსელში (ორმოცდაათისთავი, ასისთავი) და საჭიროების შემთხვევაში, გადაეცემა ტელევიზიას.
- ინიციატივები და პეტიციები: ნებისმიერ წევრს შეუძლია დაიწყოს ადგილობრივი ინიციატივა. თუ ის საკმარის მხარდაჭერას მოიპოვებს, წარმომადგენელი (მაგ. ათასისთავი) ვალდებულია, მასზე რეაგირება მოახდინოს (მაგ. სკოლის დაფუძნების ორგანიზება).
- არბიტრაჟი: წევრებს შორის დავის შემთხვევაში, მათ შეუძლიათ მიმართონ თავიანთ წარმომადგენელს (ათისთავს, ორმოცდაათისთავს) არბიტრაჟისთვის.
### IV. გეიმიფიკაცია და მოტივაციის ციკლი
სისტემა აგებულია მუდმივი პროგრესის და მოტივაციის პრინციპზე:
- ვიზუალური პროგრესი: აპლიკაცია მომხმარებელს მუდმივად უჩვენებს, რა აკლია მის თემს შემდეგი დონის მისაღწევად (მაგ. „თქვენს ოლქს 7 წევრი აკლია ასეულის შესაქმნელად“).
- უფლებების განბლოკვა: ყოველი ახალი დონე (ორმოცდაათი, ასი, ათასი) ხსნის ახალ შესაძლებლობებს: გაზრდილი სატელევიზიო დრო, არბიტრაჟის უფლება, და ბოლოს — საკუთარი ბიუჯეტი.
- მოტივაციის ციკლი: მეტი წევრი ➔ ახალი დონე ➔ მეტი უფლება/ბიუჯეტი ➔ მეტი მოტივაცია ახალი წევრების მოსაზიდად. ეს ქმნის თვით-გაფართოების პოტენციალს.
### V. უსაფრთხოება და ადმინისტრირება
- ფეიკებისგან დაცვა: ჯედერი, რომელიც თავდებად უდგება მხარდამჭერს, პასუხისმგებელია მასზე. თუ მხარდამჭერი აღმოჩნდება ფეიკი ან მავნებელი, თავდები ჯედერი კარგავს ენდორსმენტის უფლებას და ჯარიმის სახით გარკვეული რაოდენობის GeD-ს. ეს უზრუნველყოფს ქსელის თვითრეგულაციას. ამ საქმეებს არჩევენ ორმოცდაათ, ას და ათასისთავები.
- ემიგრანტები (Diaspora Nodes): უცხოეთში მყოფი ჯედერები რეგისტრირდებიან ცალკე კატეგორიად. ისინი არ მონაწილეობენ ადგილობრივ იერარქიაში.
